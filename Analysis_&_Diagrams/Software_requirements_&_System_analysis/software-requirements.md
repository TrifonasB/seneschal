# Εφαρμογή Διαχείρισης Πορτοφολιού
-----------
## Απαιτήσεις
Στόχος της εφαρμογής είναι η υποστήριξη λειτουργιών οργάνωσης τρεχόντων / μελλοντικών αγορών και δαπανών, καθώς και η παροχή συμβουλευτικών υπηρεσιών που βασίζονται σε αγορές του παρελθόντος. Πιο συγκεκριμένα:
* Ο χρήστης θα μπορεί να καταχωρεί τόσο τις πιστωτικές/ανάληψης κάρτες που χρησιμοποιεί για τις αγορές του, όσο και τα μετρητά που διαθέτει.
* Θα δίνεται η δυνατότητα δημιουργίας, τροποποίησης, διαγραφής λιστών με προϊόντα που επιθυμεί να αγοράσει ο χρήστης.
* Όσον αφορά την επίσκεψη σε κατάστημα, ο χρήστης θα μπορεί να:
 1. αφαιρεί ανά πάσα στιγμή από τη λίστα το προϊόν που έβαλε στο καλάθι του (αν αυτό υπάρχει σε κάποια)
 2. καταγράφει την τιμή του προϊόντος που έβαλε στο καλάθι του ώστε αυτή να προστεθεί στο σύνολο εξόδων της τρέχουσας επίσκεψής
 3. αποθηκεύει τα στοιχεία της επίσκεψής του όταν αυτή ολοκληρωθεί (τιμές μεμονωμένων προϊόντων και κατάστημα)
 4. επιλέξει με ποιο τρόπο πλήρωσε, και να ανανεώνει το χρηματικό υπόλοιπο
 
* Ο χρήστης θα μπορεί να ενημερώνεται για στατιστικά στοιχεία παρελθοντικών του αγορών επιλέγοντας κάθε φορά από ένα menu την κατηγορία στατιστικής που τον ενδιαφέρει.
* Στην αρχή κάθε εβδομάδας, ο χρήστης θα ενημερώνεται από την εφαρμογή με notification για τα συνολικά έξοδα του περασμένου επταήμερου.

* Η εφαρμογή θα διαθέτει μηχανισμούς ώστε:
    - κατά την ολοκλήρωση δημιουργίας μιας λίστας να προτείνεται στον χρήστη το κατάστημα με το χαμηλότερο συνολικό κόστος βάσει πρόσφατων αγορών
    - κατά την επίσκεψή του σε ένα κατάστημα, ο χρήστης να προειδοποιείται αν το κόστος των αγορών του πλησιάζει / ξεπερνά το υπόλοιπο του επιλεγμένου μέσου πληρωμής

## Μη Λειτουργικές Απαιτήσεις

Με την εξέταση των περιπτώσεων χρήσης και του πεδίου της εφαρμογής, διακρίνουμε τις παρακάτω τροπικές (μη-λειτουργικές) απαιτήσεις.

1. Η διεπαφή γραφικών μέσω της οποίας ο χρήστης θα αλληλεπιδρά με το σύστημα πρέπει να είναι απλή και να επιτρέπει την γρήγορη και απρόσκοπτη εναλλαγή μεταξύ των στοιχείων της.
2. Τα δεδομένα του χρήστη είναι εμπιστευτικά και αποθηκεύονται με ασφάλεια.
3. Η χρήση της εφαρμογής πρέπει να είναι άμεση, χωρίς να μεσολαβεί υπερβολικός χρόνος μεταξύ των ενεργειών.
4. Η αποθήκευση των δεδομένων, γίνεται με τρόπο που εξοικονομεί χώρο στη συσκευή.
5. Η εφαρμογή θα πρέπει να μπορεί να συγχρονίζει τα δεδομένα του χρήστη σε πολλές συσκευές.
6. Οι στατιστικές μέθοδοι που χρησιμοποιούνται πρέπει να είναι κατά το δυνατόν ακριβείς.
7. Η εφαρμογή πρέπει να είναι διαθέσιμη και χωρίς σύνδεση στο Internet ή σε δεδομένα τοποθεσίας.
8. Οι βασικές λειτουργίες, όπως η δημιουργία και επεξεργασία λιστών και προϊόντων θα είναι προσβάσιμες με πάνω από έναν τρόπους.
 

## Use case diagram

![Use Case Diagram](../Scope_and_definition/use-case-diagram.png "Περιπτώσεις Χρήσης")
